---
layout: default
title: Domů
---

# Chystané termíny

Cílem je Coding Dojo pořádat jednou až dvakrát měsíčně. Uvídíme, jak se nám to podaří.

| | Kdy | Kde | Registrace  |
| | --- | --- | --------- |
| **#1** | **5. září 2019** | [Impact Hub Brno](https://www.hubbrno.cz/) | Registrovat |

# Co mi Coding Dojo přinese

Práci kvalitního vývojáře se nelze naučit čtením knih nebo studiem kódu.
Některé věci vyžadují cvik a programování je jednou z nich.

Na Coding Dojo se naučíte
- **programování** a případně i nový programovací jazyk (Nic neumíte? Jsou tu senioři, kteří vše vysvětlí
  znovu a znovu.),
- chápat **přístup** jiných lidí ke kódu (junior kolegu jednoduše odsoudí, že píše špatný kód.
  Profesionál chápe, že jeho kolega pravděpodobně jen řešil jiný problém),
- **vysvětlovat** (skvělý skill pro práci architekta),
- pracovat v **týmu** (ne ve skupině lidí, která si "tým" jen říká),
- **test-driven development** (a ten je opravdu obtížný).

Správné pojetí test-driven developmentu povede ke zlepšování vašeho designu a ke změně způsobu,
kterým o kódu přemýšlíte.

Mimo vše zmíněné - Coding Dojo musí být především zábava!

# Tradice Coding Dojo v Brně

Duchovním otcem brněnského Coding Dojo je [Rodolfo Carvalho](https://www.linkedin.com/in/rhcarvalho/),
který zde necelé tři roky v Red Hatu pracoval. Rodolfo dodnes vzdáleně podporuje Coding Dojo na FI MU,
které se dnes bohužel těší jen velmi malé účasti.

Různá další brněnská Coding Dojo se objevila a zase vyhasla. Některá byla vedena profesionálně
(jako ta vývojářů z Kentico), jiná se profesionálně jen tvářila (Coding Dojo 2019 pod záštitou GUG
byl naprostý propadák).

Cílem těchto stránek je pokračovat v propagaci této akce, která učí vývojáře
lepšímu designu a větší spolupráci.

# Knowledge-base

## Principy

### Pravidlo jedna

Coding Dojo je místo, kde trénujeme. "Kód samotný je design"
a kód bez testů prostě neexistuje.
Je tedy **zakázáno diskutovat formu bez kódu a nikdo nesmí psát kód bez testů**.

### Najdi mistra

Někdo je mistrem funkcionálního programování,
někdo je skvělý na design a OOP.
Jiný člověk může znát třeba všechny vlastnosti jazyka Scala.
**Najdi si mistra**, dle toho, co se chceš naučit.

### Přijď bez předsudků

**Všichni víme, proč je náš kód lepší než ten, co píší kolegové.**
Smyslem Coding Dojo je pochopit jiné programátorské přístupy,
přitom vše vysvětlovat a sdílet, co jsme se naučili.

### Zpomal

Není možné sprintovat a učit se současně.
Během Coding Dojo se vrátíme **zpět k základům** a zdokonalíme věci,
na které v každodenní práci není čas.
Objevíme nové triky při programování, které bude opět zábava.

### Ukaž show před publikem

Jakmile dosáhnete mistrovství v jednom Kata (cvičení),
můžete jej ukázat sami před **publikem**. Uvidíte, o kolik obtížnější
najednou vše bude. Je to téměř jako programovat na konferenci.

### Staňte se mistrem

Je-li pro vás Kata jednoduché, vysvětlete svůj přístup ostatním,
kteří při jeho řešení mají problémy. Vaším cílem
nemusí už být lépe programovat, ale naučit se **lépe vysvětlovat** své
myšlenky.

## Formáty

- Randori
- Různé varianty Randori
- Připravená Kata
- Code Retreat

## Úlohy

Paletu úloh (tzv. Kata) najdete na [codingdojo.org/kata](http://codingdojo.org/kata/)
nebo v úžasné knize [Emily Bache: The Coding Dojo Handbook](http://codingdojo.org/kata/).

Ačkoliv se některé úkoly mohou zdát jednoduché, jejich zvládnutí technikou
TDD s dobrým designem a ve skupině je výzvou i pro velmi zkušené programátory.

# Kam dál

Referencí na Coding Dojo na českém internetu najdete spousty.
Bohužel většina stránek je již mnoho let neaktuálních.
A toto jsou ty aktuální:

- Coding Dojo na FI MU má mnohaletou tradici. Chystané události najdete na [Facebook stránce skupiny](https://dojo-brno.github.io/), kód na [GitHubu](https://www.facebook.com/CodingDojoBrno/).
- [Code Retreat](https://coderetreat.cz/) je jednodenní intenzivní cvičení pořádané v městech ČR.
- [The Coding Dojo Handbook](https://leanpub.com/codingdojohandbook)
  je nepřekonatelná Coding Dojo příručka. Z&nbsp;této knihy jako moderátor vycházím.
- [CoderDojo](https://coderdojocesko.cz/) je celosvětové hnutí, které učí mladé lidi programovat.
